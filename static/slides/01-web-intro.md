# ഒരു സൈറ്റ് ലോഡ് ആവുന്ന കഥ 
ബ്രൗസറിൽ ഒരു സൈറ്റ് കാണുമ്പോൾ തിരശ്ശീലക്ക് പിന്നിൽ സംഭവിക്കുന്നത് 



### ഡൊമെയിൻ നാമത്തിനോട് ബന്ധിപ്പിച്ചിട്ടുള്ള ഐപി അഡ്രസ്സ് കണ്ടു പിടിക്കുന്നു. 


  * ആദ്യം തന്നെ `/etc/hosts` ൽ നോക്കും 
  * പിന്നെ `/etc/resolve.conf` ൽ പോയി നോക്കി ഉപയോഗിക്കേണ്ട DNS server കണ്ടു പിടിക്കും 
  * എന്നിട്ട്‌ ആ DNS server നോട് ചോദിക്കും  



### കിട്ടിയ IP address ന്റെ നിർദ്ദിഷ്ട പോർട്ടിലേക്ക് കണക്റ്റ് ചെയ്യുന്നു. 


#### പോർട്ട് നമ്പർ URL ൽ കാണണം എന്ന് നിർബന്ധമില്ല.


* URL ൽ തന്നെ പോർട്ട് നമ്പർ കൊടുത്തിട്ടുണ്ടെങ്കിൽ , ആ പോർട്ടിലേക്ക് ആണ് കണക്റ്റ് ചെയ്യുക.
  - ഉദാ. http://portquiz.net:7777/
  - ഇവിടെ 7777 ആണ് പോർട്ട് നമ്പർ .
* URL തുടങ്ങുന്നത് http:// എന്ന് വച്ചാണെങ്കിൽ പോർട് 80 ആണ് കണക്റ്റ് ചെയ്യുക
* URL തുടങ്ങുന്നത് https:// എന്ന് വച്ചാണെങ്കിൽ പോർട്ട് 443  ആണ് കണക്റ്റ് ചെയ്യുക.


#### ചുരുക്കി പറഞ്ഞാൽ

<b style="color:red">https://</b><b style="color:green">example.com</b><b style="color:DeepPink">:8081</b><b style="color:yellow">/a/b.html</b><b style="color:aqua">?page=1</b> എന്ന URL ൽ

* ആദ്യം കാണുന്ന ചുവന്ന നിറത്തിലുള്ള ഭാഗത്തിന്റെ scheme അല്ലെങ്കിൽ protocol എന്നു പറയും .
  - ഇത് `http://` എന്നോ  `https://` എന്നോ ആയിരിക്കും . 
* രണ്ടാമത് കാണുന്ന പച്ച നിറത്തിലുള്ള ഭാഗമാണ് നിർദ്ദിഷ്ട സൈറ്റിന്റെ ഡൊമെയിൻ നാമം 
* അതു കഴിഞ്ഞ് പിങ്ക് നിറത്തിൽ കാണുന്ന  ഫുൾ കോളൻ (":") നു ശേഷം വരുന്ന ഒരു സംഖ്യയാണ് പോർട്ട് നമ്പർ. ഇത് എഴുതണം എന്ന് നിർബന്ധമില്ല.
  - എഴുതിയില്ലെങ്കിൽ അതിന്റെ  ഡിഫാൾട്ട് വാല്യൂ ( http:// ആണെങ്കിൽ  80, https:// ആണെങ്കിൽ 443 ) ആയിരിക്കും കണക്കിലെടുക്കുക 


<b style="color:red">https://</b><b style="color:green">example.com</b><b style="color:DeepPink">:8081</b><b style="color:yellow">/a/b.html</b><b style="color:aqua">?page=1</b> എന്ന URL ൽ

* മഞ്ഞ നിറത്തിൽ അടയാളപ്പെടുത്തിയിരിക്കുന്ന ഭാഗത്തെ `path` എന്നു പറയുന്നു.
  - ഡൊമെയിൻ നാമം  കഴിഞ്ഞ് ആദ്യത്തെ സ്ലാഷ് തൊട്ട് പിന്നീട് വരുന്ന ചോദ്യചിഹ്നം വരെയുള്ള ഭാഗം 
* ഇളം നീല നിറത്തിൽ അടയാളപ്പെടുത്തിയിരിക്കുന്ന ഭാഗത്തെ `query string` എന്നു വിളിക്കുന്നു. 
  - അതായത് ചോദ്യചിഹ്നത്തിനു ശേഷം വരുന്ന ഭാഗം




### എന്നിട്ട് നമുക്കാവശ്യമായ പേജ് തരാനുള്ള ഒരു അപേക്ഷ സമർപ്പിക്കുന്നു.

* ഈ സമർപ്പിച്ച അപേക്ഷ നമുക്ക് കാണാനുള്ള സൗകര്യം മിക്ക ആധുനിക വെബ് ബ്രൗസറുകളിലും ലഭ്യമാണ്. 



### സർവർ കമ്പ്യൂട്ടറിലെ വെബ്സർവർ സോഫ്റ്റ്‍വെയർ, വരുന്ന അപേക്ഷക്ക് കൃത്യമായ മറുപടി നൽകുന്നു 

* മേൽ പറഞ്ഞ നിർദ്ദിഷ്ട ( 80,443 മുതലായ ) പോർട്ടിൽ എത്തിച്ചേരുന്ന അപേക്ഷകൾ കൈകാര്യം ചെയ്യാനിരിക്കുന്ന സോഫ്റ്റ്‍വെയറിനെ ആണ് വെബ് സർവർ എന്ന് പറയുക
* ആ വെബ്സർവർ, ഈ വരുന്ന അപേക്ഷ പരിശോധിച്ച് അപേക്ഷക്കനുസരിച്ച ഒരു മറുപടി നൽകുന്നു.
 



### ബ്രൗസർ, തനിക്ക് കിട്ടിയ ഈ കിട്ടിയ മറുപടി, യഥാവിധി യൂസറിനു മുന്നിൽ അവതരിപ്പിക്കുന്നു. 